Rámcová představa
-----------------
2D LRPG, detektivka. Důraz kladen na lootování, silnou interaktivitu prostředí. Umístěno ve fantasy středověku. Kombinace českého a fantasy prostředí. Linearita. 

Příběh
-------

[PROLOG]
Hra začíná u Vavřincova kostela v noci, venku je bouře, hustě prší a vítr se silně opírá do oken. 
Vavřinec nervózně přechází po pokoji a sleduje bouři. Náhle kdosi zabuší na dveře. Vavřinec nejprve
vyletí strachy, ale poté opatrně otevře a vyjde ven. Na zápraží leží v kaluži krve mrtvá žena. Má bodné zranění na
hrudi, rána je hluboká, způsobená nejspíše dlouhou dýkou nebo rapírem. Nikdo z vesnice oběť nezná a proto se Vavřinec
rozhodne povolat královského písaře. Ten je ovšem těžce nemocný a tak případ svěří svému pomocníku Petrovi. Petr
je sirotek, kterého si královský písař všiml jednoho dne na ulici, když mu nevědomky pomohl chytit zloděje šperků.
Případ zavražděné ženy je první, který má Petr řešit samostatně. Petr přijíždí do Holohlav a ujímá se vyšetřování. 

[Kapitola první]
Petr zkoumá mrtvolu, po ohledání ostatků se rozhodne zajít do vesnice a vyslechnout vesničany. Holohlavy jsou malá vesnička, tvořená hospodou U Zlatého Lva, radnicí, Blančiným mázhausem, bylinkářstvím Filipa, kovářstvím, několika domy a okolními poli. V poslední době to tu jde od desíti k pěti. Kupce ze severu odrazují dračí útoky, kterými jsou zasaženy cesty přes Stínolesy, jižní cesta je stihnuta velkými suchy. Obchod vázne. Zvyšují se ceny potravin i surovin. Ve vesnici začíná chybět dovozní zboží. Vesničané jsou nerudní a nabručení. S Petrem se bavit nechtějí, na otázky se mu dostává úsečných odpovědí. Na královského písaře vesničané zvysoka kašlou. Po promarněném dni zajde Sean do hospody. Za pultem stojí hostinský Matyáš. Je to chlap jako hora, rukama by mohl drtit kameny. Kouká nevrle, prý co si vašnosta bude přát. Saem si objedná pivo a fazolový guláš, posadí se k místním chlapiskům, Bivoj, Horác a Jorik. Pracují na polích, pomáhají s čím je potřeba. Moc se bratřit nechtěji, ale pořádná runda žitné pálenky jim rozváže jazyk. Rozpovídají se o Vavřincovi. Nadávají na toho páprdu, který nutí své ovečky chodit každou neděli ke zpovědi a pak jim ukládá odříkat stovky otčenášů. Petr se rozhodne promluvit si s oním bohabojným pastýřem osobně. Fara vypadá sešle, ale trávník kolem ní je pečlivě udržovaný. Když Sean otevře masivní, železem pobité dveře vyvalí se ven chlad. Tlusté zdi vysály všechno teplo, které tu kdy bylo. Není divu, že to tady vesničané nemají rádi. Uvnitř jsou dvě řady prázdných lavic, na konci chodby majestátně stojí oltář. 
Napravo od oltáře má svojí komůrku Vavřinec, nalevo je místnost vyhrazená pro návštěvy z řad svaté církve. Z Vavřincovy komory se ozývá hlasitý monolog: "Vy, kdož se hříchů zlolajných dopouštíte, smilníce, závidíce, pyšní a lakomí, na vás čeká sedm pekel, kde sukuby a démoni tančí ďábelské rejdy, kde se ozývá skučení hříšníků a kde věčný oheň stravuje jejich duše, tam najdete své místo. Obraťte se k našemu pánu, k jedinému bohu, neboť milosrdenství jeho je nekonečné. Smyjte své hříchy, kajte se a naleznete boží mír. Amen." Petr se musí pousmát, představivost Vavřincovi rozhodně nechybí. Řeč utichla, Vavřinec asi zvětřil návštěvníka. Už vychází ze svého pokoje, na svůj věk jde překvapivě vyrovnaně a pevným krokem. Z očí mu ještě jiskří energie. Pohlédne na Petra, povšimne si znaku královského písaře a když vidí, že návštěvník rozhovar nezačne, neochotně pozdraví. "Vítej v Holohlavech královský písaři a ve skromném stánku našeho pána." "Buď zdráv Vavřinci, prosím omluv, že tě ruším od tvého svatého poslání, ale věnuj mi chvíli času. Jak víš, přijel jsem vyšetřit vraždu oné záhadné ženy. Ty jsi ji našel jako první, pověz mi vše co si z oné noci pamatuješ." 										


Postavy
-------

Vavřinec
- Třicátník, kněz, pověrčivý. 
Vavřinec je knězem ve svém kostele. V mládí se chtěl stát kovářem, ale kvůli špatné konstituci 
ho otec dal do učení [vavřincův předchůdce]. Vavřinec se naučil základy latiny, číst a psát. 
Je velmi konzervativní a bojí se pověr. Své stádo vede k poslušnosti vůči bohu a přijmutí 
svého osudu. Když nechce o něčem mluvit, začne mumlat sedmero smrtelných hříchů. S oblibou nutí chodit své ovečky
každou neděli ke zpovědi a ukládá jim odříkat desítky otčenášů.

Matouš
- Majitel Holohlavské hospůdky, náruživý kuchař, mírně při těle, ale má sílu. Vypadá jako zlý a nevrlý chlap, ale v 
 jádru je to docela dobrák. Stále miluje svojí ženu Magdu. Rád vzpomíná na staré dobré časy a po večerech si sedne ke svým stálým 
 hostům. Matouš nesnáší šejdíře, ani Vavřinec mu moc nevoní, ale nemá odvahu místního faráře otevřeně napadnout. Na druhou stranu
 dokáže ocenit tvrdou práci slušným penízem.

Magda
- Žena hospodského Matouše, rozverná třicátnice, která je pověstná počtem chlapů, se kterými Matouše podvádí. Ráda koketuje,
před vzdělanci předstírá, že je z vyšších společenských vrstev. Někdy bývá opilá a vyvolává v Holohlavech menší pozdvižení.

Valérie
- Kuchařka v Matoušově hospodě. Valérie je zakořklá stará panna, závidí Rozárce její mládí a pozitivní přístup k životu. Je tajně 
zamilovaná do Vavřince, Magdu tajně pomlouvá, ostentativně čte bibli.

Rozárka
- Dvacetileté děvče, které obsluhuje v Matoušově hospodě. Sirotek, bývalá prostitutka, Matouš se jí ujal v sedmnácti. S ním má velmi
vřelý vztah, Matouš ji považuje za svoji dceru. Rozárka se zamiluje do Petra a později mu pomůže s vyšetřováním. Rozárka je pořád 
veselá, usměvavá. Vavřince nemá příliš v lásce, nelíbí se jí jeho věčné kázání a podezřívá ho ze zapletení do vraždy dívky.

Petr
- Zástupce královského písaře, zamilovaný do Rozárky, vyšetřovatel vraždy záhadné dívky. Zvědavý čahoun, zručný bojovník, kterého
pro jeho mládí spousta protivníků podceňuje. 

Alice
- Tajemná bylinkářka, žijící o samotě v malém domku na severu Poustevníkovy pěšiny. Alice je jediným svědkem vraždy, ale kvůli tmě si z ní nedokáže nic vybavit. Zapomětlivá stařenka si potrpí na čaj a sušenky, říká se o ní, že se v mládí paktovala  s démony. Doma chová mluvícího kocoura Trixe. Alice je závislá na čaji z jedovatého Kalokvětu, který tlumí její bolesti hlavy. 

Trix
- Mladý kocour bylinkářky Alice. Jelikož Alice žije sama, obdařila Trixe schopností mluvit. Trix má rád vychlazené mléko a klubíčka vlny, které Alici škodolibě rozmotává. Jako jediný mluvící kocour si vyvinul zálibu v cynismu a sarkasmu. Holohlavské omladině za pár zlatých prodává Aličiny omamné rostlinky, kterými se jeho mladí zákazníci sjíždějí před školou. Mezi dětmi se říká, že nejlepší zboží si nechává pro samotného Vavřince. Trix je zamilovaný do mluvící kočky Winnie, pochybné věštkyni v Matoušově hospodě. Trix se bojí vyjádřit Winnie své city, neb se obává jejího odmítnutí. Je možné, že něco ví o vyšetřované vraždě, ale nemá chuť Petrovi pomáhat.

Winnie
- Šedá kočičí slečna, kterou jako opuštěné kotě našel nepovedený čert Škleb. Vychoval ji ve svém lesním doupěti a vlivem dobrosrdečné Šklebovy aury získala nevídaný rozum a dar mluvit. Protože Škleb je stále z podstaty čert, odjakživa tíhla k provozování čertovin. Když vyrostla, přečetla si příručky, se kterými byl Škleb poslán na zem. I přes Šklebovy zákazy se vydala do Holohlav, kde navečer rozpoutala věštecké představení s takovým talentem, že Matouš prodal trojnásob piva, co obvykle. Proto Winnie nabídl za malý poplatek místnost k podnájmu. Winnie tuší o Trixově zálibě v její osůbce a s oblibou ho zlobí tím, že předtírá, že o něj nemá zájem. Ve skutečnosti by se s Trixem ráda blíže poznala.

Škleb
- Od mládí n







